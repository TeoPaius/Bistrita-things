Un prim principiu al programarii structurate este modularizarea. Pentru proiectarea unor aplicatii complexe, este necesara descompunerea problemei care trebuie rezolvata in subprobleme relativ independente, pentru fiecare dintre aceste subprobleme scriindu-se module de program mai simple. Fiecare modul efectueaza un set de prelucrari specifice si este relativ independent de celelalte module, cu care comunica prin intermediul unui set de parametri, care constituie interfata. Avantajele sunt multiple. Cum la orice firma se lucreaza in echipa, modulele de program pot fi implementate de mai multi programatori. Modificarea unui modul nu afecteaza celelalte module. Fiecare modul poate fi implementat, testat, depanat, modificat, independent de celelalte.   
