criptare

Gigel si Ionel vor sa-si trimita mesaje pe care nimeni sa nu le înteleaga. Au citit ei 
despre spioni si modalitati de a scrie mesaje si, în final, au imaginat un mod de criptare 
a unui mesaj care foloseste "cuvinte cheie" (le-a placut lor denumirea asta :-) ).

Alegându-si un cuvânt cheie format numai din litere distincte, ei numara literele acestuia 
si împart mesajul în grupe de lungime egala cu numarul de litere al cuvântului cheie, si le 
aseaza una sub alta. Desigur, se poate întâmpla ca ultima grupa sa fie incompleta, asa ca o 
completeaza cu spatii. Apoi numeroteaza literele cuvântului cheie în ordinea din alfabet. 
În final, rescriu mesajul astfel: coloana de sub litera numerotata cu 1, urmata de coloana 
de sub litera numerotata cu 2, etc. înlocuind totodata si spatiile cu caracterul '*' (asterisc).

Exemplu:
	cuvântul cheie		criptam
	mesaj de criptat	Incercam sa lucram cu coduri si criptari.
cuvântul cheie		criptam	are 7 litere
numerotare		2635714
împartire în grupe	Incerca|m sa lu|cram cu| coduri| si cri|ptari.
codificare		2635714
			Incerca
			m*sa*lu
			cram*cu
			*coduri
			*si*cri
			ptari.*
mesaj criptat		clcrr.Imc**pcsaoiaauuii*eamd*rn*rcstr**uci
			col1  col2  col3  col4  col5  col6  col7

Cerinta
Dat un cuvânt cheie si un mesaj criptat, decodificati mesajul trimis de Gigel pentru Ionel.

Date de intrare
Fisierul de intrare criptare.in contine pe prima linie mesajul criptat iar pe linia a doua 
cuvântul cheie.

Date de iesire
Fisierul de intrare criptare.out contine pe prima linie mesajul decriptat.

Restrictii
  * lungimea mesajului este de minim 5 si maxim 1000 caractere
  * cuvântul cheie are minim 5 si maxim 20 caractere
  * cuvântul cheie contine numai litere mici ale alfabetului 

Exemplu
criptare.in
clcrr.Imc**pcsaoiaauuii*eamd*rn*rcstr**uci
criptam

criptare.out
Incercam sa lucram cu coduri si criptari.

Timp maxim de executie/test: 1 secunda
