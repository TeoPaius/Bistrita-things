In anul 1959, inginerii de la Texas Instruments inventau circuitul integrat, un circuit semiconductor care continea mai multi tranzistori, pe acelasi suport de baza. In anul 1969, compania Intel a produs un modul de memorie (chip) de 1 Kb, iar apoi au proiectat un chip multifunctional, controlat de un program. Astfel, in 1971 apare primul microprocesor, Intel 4004, care opera cu 4 biti de date in acelasi timp. Succesorul lui imediat a fost un microprocesor pe 8 biti, Intel 8008, aparut in 1972. Se proiecteaza primele microcalculatoare, bazate pe microprocesorul Intel 8008, cu utilitate pur demonstrativa. In 1973, Intel proiecteaza microprocesorul 8080, care era de 10 ori mai rapid decat 8008 si putea accesa 64 Kb memorie. Acesta a fost pasul care a declansat o noua epoca, cea a microcalculatoarelor. Primul microcalculator comercializat a fost Altair, produs al firmei MITS. Altair continea un microprocesor Intel 8080 si 256 octeti (!) de memorie. 
